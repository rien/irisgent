---
layout: post
title: Eerste Iris-vriendenronde
---

Volgende week zaterdag (25/04 om 20:00) gebeurt het, onze allereerste Iris-vriendenronde, geleid door mij (ON3WPI) en gelogd door onze vicevoorzitter (ON3DOT). Aangezien we wat ver uit elkaar zitten, gaat deze door over een DMR talkgroup: 2060253. Nog eens een korte intro van hoe vriendenrondes werken: de netleider roept in het begin CQ en noteert daarna de callsigns van iedereen die inmeldt. Je meldt in door enkel je callsign te zeggen. Als de netleider voor een tijd geen callsigns niet meer hoort, dan herhaalt hij de callsigns die hij gehoord heeft, gevolgd door een pauze voor de mensen die niet gehoord zijn. Komen er uiteindelijk geen nieuwe callsigns meer bij, dan gaat de operator de lijst af, en begint met iedereen op de lijst een (korte) QSO waarbij een rapportje wordt uitgewisseld en een korte babbel wordt gedaan. Om de zoveel QSO's vraagt de netleider ook eens naar nieuwe callsigns, zodat mensen die het begin hebben gemist ook kans hebben om aan bod te komen.

Korte intro over DMR: DMR is een digitale mode, en heeft een concept van talkgroup ID's, je kan dit bekijken als een soort conference call waarmee je dan iedereen hoort die onder die talkgroup praat. DMR repeaters hebben 2 timeslots, waarmee dus tegelijk 2 talkgroups kunnen praten via dezelfde repeater. De meeste repeaters hebben een statische talkgroup ingesteld op timeslot 1, die dus altijd dezelfde talkgroup uitzendt, en een dynamische op timeslot 2, die dynamisch is. Dynamische talkgroups werken als volgt: als je PTT indrukt op een bepaalde talkgroup, dan zal de repeater voor de komende 10 minuten die talkgroup uitzenden. Dit kan verlengd worden iedere keer als je op PTT drukt, dus tot 10 minuten na je laatste PTT. Voor je dus deelneemt, zal je eerst kort op PTT moeten drukken om de repeater te openen. Zie ook [deze blogpost van ON3DOT](https://irisgent.be/2020/04/17/Guide-Anytone/) over hoe je de AT-D878UV opzet.

Voor de mensen die nog geen radio hebben maar toch willen meeluisteren, ik zal dit broadcasten naar de Zeus-mumble server (mumble.zeus.gent). Ping iemand van het Iris-bestuur als je hier toegang tot wil.

73,
ON3WPI
